---
layout: post
title:  "Flash Mob 2018"
date:   2018-08-05
categories: chess tournament
---
Gli scacchisti non temono il caldo.

Per la terza volta in tre anni al circolo abbiamo deciso di organizzare un torneino quando la gente di solito è al mare con secchiello e paletta e gli amici scacchisti ci hanno premiato con la loro partecipazione.  
 Vuoi vedre che diventa una piacevole consuetudine?  
In una sera non usuale per noi, un martedì, e per l'esattezza martedì 24 luglio 2018, sì è svolta la terza edizione di un torneo che abbiam chiamato "Flash Mob".  
Perchè questo nome? E' presto detto; tutti gli anni siamo indecisi se proporlo o no, arriviamo sempre a state inoltrata con il dubbio, poi ci decidiamo e ci rimangono solo pochi giorni per avvisare gli scacchisti amici.   
Nonostante questo ci sorprendete sempre: stavolta eravamo in 29! Tante conferme ma anche tante facce nuove. Il tutto in un clima di serenità e amicizia. Che bello!  
Si è giocato negli spazi messi a disposizione dal bar Hangar 01, cuore pulsante (dopo il circolo Caturnalia, naturalmente) del centro polifunzionale di Barlassina.  
Tra una mossa e l'altra c'era la possibilità di rinfrescarsi con bibite e gelati, e il cielo sa quanto ce ne fosse bisogno!  
Quest'anno ha vinto alla sua prima partecipazione Alessandro Prete con un perentorio 6.5 su 7. Al secondo posto si è piazzato il forte Mentor Gojani e a parimerito ma terzo per spareggio tecnico il solido Cesare Rutigliano.  

A questo link la classifica completa: [classifica](http://caturnalia.altervista.org/index.php?option=com_wrapper&view=wrapper&Itemid=60)  

State sintonizzati per le prosime iniziative. Intanto segnatevi questa data: 14 ottobre 2018 - C'è lo "scacco alla birra"!!!!!!  
